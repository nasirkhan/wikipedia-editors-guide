#### বিষয়শ্রেণী সংযোজন 

উইকিপিডিয়াতে পরস্পরের সাথে সম্পর্ক যুক্ত নিবন্ধগুলি একসাথে খুজে পেতে এবং গুছিয়ে রাখার সুবিধার্থে [[Category:<বিষয়শ্রেণীর নাম>]] নামে একটি ট্যাগ ব্যবহার করা হয়। সাধারণ এটি নিবন্ধের একেবারে শেষ অংশে এটি ব্যবহার করা হয়। `<বিষয়শ্রেণীর নাম>` এর পরিবর্তে সঠিক বিষয়শ্রেণীর নামটি লিখতে হয়। 
এই বিষয়শ্রেণীগুলি নিবন্ধের সাথে সংগতিপূর্ণ হতে হয়। যেমন "[আহসান মঞ্জিল](http://bn.wikipedia.org/wiki/আহসান মঞ্জিল)" নিবন্ধে বিষয়শ্রেণী হিসাবে ব্যবহৃত হয়েছে “ঢাকার দর্শনীয় স্থান”, “বাংলাদেশের দর্শনীয় স্থান” এবং “বাংলাদেশের জাদুঘর”।

সেই সাথে নতুন কোন বিষয়শ্রেণী তৈরী করার সময় খেয়াল রাখতে হবে যে সেটি যেন  ঐ বিষয়ের সাথে সংগতিপূর্ণ মূল বিষয়শ্রেণীতে অন্তর্ভুক্ত থাকে। যেমন : “বাংলাদেশের জেলা” বিষয়শ্রেণীটি “বাংলাদেশের প্রশাসনিক অঞ্চলসমূহ” বিষয়শ্রেণীর অধীনে থাকতে হবে। 