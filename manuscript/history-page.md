## ইতিহাস
নিবন্ধ তৈরী এবং মানোন্নয়নের জন্য এর পরিবর্তন সম্পর্কে ধারনা থাকা প্রয়োজন। উইকিপিডিয়ার নিবন্ধ সমূহের প্রতিটি পরিবর্তন আলাদাভাবে সংরক্ষন করা হয়ে থাকে। পরিবর্তনের ইতিহাস পর্যবেক্ষণের মাধ্যমে খুব সহজেই কাজের অগ্রগতি সম্পর্কে সামগ্রিক ধারনা পাওয়া সম্ভব। সেই সাথে  কোন দুষ্কৃতিকারী নিবন্ধটির লেখা মুছে দিলে বা অপ্রয়োজনীয় ও অনাকাঙ্খিত তথ্য যোগ করলে তা পুনরায় আগের অবস্থায় ফিরিয়ে আনা সম্ভব ইতিহাস পাতা ব্যবহার করে। 

উইকিপিডিয়ার কোনো নিবন্ধে স্বেচ্ছাসেবকদের নাম উল্লেখ থাকে না। তবে এই ইতিহাস পাতার উপর ভিত্তি করেই ধারণা পাওয়া সম্ভব কোনো নির্দিষ্ট নিবন্ধে কোন ব্যবহারকারী অবদান রাখছেন। 
