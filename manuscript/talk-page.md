## আলোচনা পাতা 
উইকিপিডিয়ার প্রতিটি পাতার একটি _“আলোচনা পাতা”_ (এটি আলাপ পাতা বা আলোচনা নামেও পরিচিত) রয়েছে। আলোচনা পাতা হচ্ছে কোনো নিবন্ধ বা অন্য কোনো পাতার জন্য, ঐ নিবন্ধ বা পাতার উন্নয়নের উদ্দেশ্যে সম্পাদকদের আলোচনা স্থান। আলাপ পাতাগুলোর নাম সংশ্লিষ্ট নিবন্ধ নামের মতোই। শুধু নামস্থান হিসেবে নিবন্ধের বা পৃষ্ঠার নামের আগে আলাপ বা আলোচনা সংযুক্ত থাকে।।
_“আহসান মঞ্জিল”_ নামে উইকিপিডিয়াতে একটি নিবন্ধ রয়েছে যেখানে আহসান মঞ্জিল সম্পর্কিত বিভিন্ন তথ্য সংকলন করা হয়েছে। এই নিবন্ধতে কাজ করার সময় সম্পাদকরা এই নিবন্ধ সম্পর্কে বিভিন্ন আলোচনা করতে পারবেন _“আলাপ:আহসান মঞ্জিল”_ পাতায়। একাধিক অংশ নিজের মধ্যে ভাগ করে কাজ করা, নিবন্ধ সংক্রান্ত বিভিন্ন জিজ্ঞাসা সহ নিবন্ধের উন্নয়ন সংক্রান্ত সকল বিষয়ে আলোচনা করা যাবে এখানে। 

উইকিপিডিয়ার ব্যবহারকারী পৃষ্ঠাগুলোরও আলাপ পাতা রয়েছে (যেমন: [ব্যবহারকারী আলাপ:nasirkhan](http://bn.wikipedia.org/wiki/%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A6%95%E0%A6%BE%E0%A6%B0%E0%A7%80%20%E0%A6%86%E0%A6%B2%E0%A6%BE%E0%A6%AA:nasir8891))। এই পাতাগুলোও আলোচনার উদ্দেশ্যে ব্যবহৃত হয়। তবে আলোচনার বিষয়বস্তু সবসময় নিবন্ধ নিয়ে নাও হতে পারে। মূলত উইকিপিডিয়ানদের পরস্পরের সাথে যোগাযোগের ক্ষেত্রে এই পাতা সমূহ ব্যবহৃত হয়ে থাকে।

