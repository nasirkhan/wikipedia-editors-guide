## নিবন্ধের অনুচ্ছেদ সম্পাদনা

উইকিপিডিয়ার নিবন্ধের আকার খুব ছোট হলে সাধারণত একটি অনুচ্ছেদে সকল তথ্যসমূহ লেখা হয়ে থাকে। তবে নিবন্ধের আকার বড় হওয়ার সাথে সাথে এটি বিভিন্ন অনুচ্ছেদে বিভক্ত করে ফেলা হয়। তথ্যসমূহ সঠিকভাবে সংকলন এবং উপস্থাপনের সুবিধার্থে এই কাজটি করা হয়ে থাকে। সম্পাদনা করার ক্ষেত্রও প্রতিটি অনুচ্ছেদ দিয়ে আলাদাভাবে কাজ করা যাবে।

প্রতিটি অনুচ্ছেদের নামের পাশে “সম্পাদনা” নামের লিংকটি ব্যবহার করে এই কাজটি করা যাবে। উদাহারণ স্বরূপ “ঢাকা” নিবন্ধে মোট ১৬টি অনুচ্ছেদ রয়েছে। এখানে “ভূগোল” অনুচ্ছেদে অতিরিক্ত কোন তথ্য যুক্ত করতে হলে ভূগোল শিরোনামের পাশের সম্পাদনা লিংকে ক্লিক করে উপরে বর্ণিত পদ্ধতিতে সম্পাদনা করা যাবে (চিত্রে চিহ্নিত অংশে দেখুন)।
