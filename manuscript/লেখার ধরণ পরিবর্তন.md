### লেখার ধরণ পরিবর্তন

#### গাঢ় (Bold) করা

লেখার ধরণ গাঢ় (Bold) করার জন্য তিন জোড়া `'` চিহ্নের (Single quote) মধ্যে লিখতে হবে ।

| যা লিখতে হবে | যেমন দেখা যাবে |
| --- | --- |
| ` '''গাঢ় লেখা'''` | **গাঢ় লেখা** |


#### বাঁকা (Italic) করা

লেখাকে বাঁকা (Italic) করার জন্য দুই জোড়া `'` চিহ্ন (single quote) এর মধ্যে রাখতে হবে। যেমন, ''চট্টগ্রাম'' লিখলে দেখাবে *চট্টগ্রাম*।

| যা লিখতে হবে | যেমন দেখা যাবে |
| --- | --- |
| `'' বাঁকা লেখা ''` | *বাঁকা লেখা* |


#### গাঢ় বাঁকা (Bold Italic) করা

একই সাথে গাড় এবং বাঁকা (Bold Italic) করতে চাইলে পাঁচ জোড়া `'` চিহ্ন ব্যবহার করতে হবে। যেমন, '''''রাজশাহী''''' লিখলে দেখা যাবে ***রাজশাহী***   ।

| যা লিখতে হবে | যেমন দেখা যাবে |
| --- | --- |
| `'''''গাঢ় বাঁকা'''''` | ***গাঢ় বাঁকা*** |


#### তালিকা তৈরী করা

তালিকা তৈরী করতে হলে প্রতিটি পয়েন্ট আলাদা আলাদা লাইনে রেখে প্রতি লাইনের শুরুতে * (তারকা) চিহ্ন দিতে হবে। যেমন ধরা যাক, বাংলাদেশে ইউনেস্কোর তালিকাভুক্ত তিনটি ঐতিহ্যবাহি স্থান রয়েছে। এই তিনটি স্থানের তালিকা তৈরী করতে হলে যেভাবে লিখতে হবে তা নিচে দেখানো হল,

**যা লিখতে হবে: **
```
* সুন্দরবন
* পাহাড়পুর বৌদ্ধ বিহার
* বাগেরহাট শহর
```

**যেমন দেখা যাবে: **

* সুন্দরবন
* পাহাড়পুর বৌদ্ধ বিহার
* বাগেরহাট শহর

সংখ্যানুক্রমিক তালিকা তৈরী করা জন্য, তারকা চিহ্নের বদলে `#` (হ্যাশ) চিহ্ন দিতে হবে। যেমন,

**যা লিখতে হবে: **
```
# সুন্দরবন
# পাহাড়পুর বৌদ্ধ বিহার
# বাগেরহাট শহর
```

**যেমন দেখা যাবে: **

1. সুন্দরবন
2. পাহাড়পুর বৌদ্ধ বিহার
3. বাগেরহাট শহর



#### অভ্যন্তরীণ ও বহিঃসংযোগ তৈরী 

উইকিপিডিয়ার পাতাগুলো মূলত দুই ধরনের লিংক তৈরী করা যায়: 

* অভ্যন্তরীণ সংযোগ বা উইকিলিংক 
* বহিঃসংযোগ 

##### অভ্যন্তরীণ সংযোগ 
অভ্যন্তরীণ সংযোগ হল নির্দিষ্ট অংশ হতে উইকিপিডিয়ার অন্য কোন পাতার লিংক তৈরী করা। ধরা যাক "[বাংলাদেশ জাতীয় জাদুঘর](http://bn.wikipedia.org/wiki/বাংলাদেশ জাতীয় জাদুঘর)" নামের নিবন্ধটি উল্লেখ করা হয়েছে যে, "বাংলাদেশ জাতীয় জাদুঘর ঢাকা শহরে অবস্থিত"। এখানে "ঢাকা শহরে" অংশে আপনি উইকিপিডিয়ার "ঢাকা" নিবন্ধটির সাথে লিংক তৈরী করতে চান। সেক্ষেত্রে লিখতে হবে, "`বাংলাদেশ জাতীয় জাদুঘর [[ঢাকা]] শহরে অবস্থিত`" । যদি আপনি "ঢাকা শহরে" একসাথে লিংক হিসাবে দেখতে চান লিখতে হবে, "`বাংলাদেশ জাতীয় জাদুঘর [[ঢাকা|ঢাকা শহরে]] অবস্থিত`"।

**যা লিখতে হবে:**

* "`বাংলাদেশ জাতীয় জাদুঘর [[ঢাকা]] শহরে অবস্থিত`"
* "`বাংলাদেশ জাতীয় জাদুঘর [[ঢাকা|ঢাকা শহরে]] অবস্থিত`"

**যেমন দেখা যাবে:**

* "বাংলাদেশ জাতীয় জাদুঘর [ঢাকা](http://bn.wikipedia.org/wiki/ঢাকা) শহরে অবস্থিত"
* "বাংলাদেশ জাতীয় জাদুঘর [ঢাকা শহরে](http://bn.wikipedia.org/wiki/ঢাকা) অবস্থিত"

##### বহিঃসংযোগ
উইকিপিডিয়ার নিবন্ধের কোন অংশ থেকে উইকিপিডিয়ার বাইরে অন্য কোন ওয়েবসাইটের সাথে লিংক তৈরী করতে চাইলে। একজোড়া তৃতীয় বন্ধনীর মাঝে লিংকটি লিখতে হবে। 

উদাহারণ স্বরূপ বলা যায় আপনি বাংলাদেশ সরকারের ওয়েবসাইট `http://www.bangladesh.gov.bd` এর লিংক দিতে চাচ্ছেন। নিবন্ধের মধ্যে  `http://www.bangladesh.gov.bd` লিখলে সরাসরি "[http://www.bangladesh.gov.bd](http://www.bangladesh.gov.bd)" হিসাবেই দেখা যাবে সেই ক্ষেত্রে এক জোড়া ৩য় বন্ধনীর মধ্যে ওয়েবসাইটটির ঠিকানা লিখতে হবে। অর্থাৎ [http://www.bangladesh.gov.bd]। তবে এভাবে সংযোগ তৈরী করা হলে সংরক্ষণ করার পর পূর্ণ লিংটি প্রদর্শনের পরিবর্তে একটি সংখ্যা হিসাবে সেটি দেখা যাবে। লিংকটি ঐ পাতার যত নম্বর বহিঃসংযোগ এখানে সেই সংখ্যাটি দেখানো হয়। 

বহিঃসংযোগটিতে সংখ্যার বদলে বর্ণনামূলক কোনো লেখা দিতে চাইলে লিখতে হবে [http://www.bangladesh.gov.bd  বাংলাদেশ সরকারের ওয়েবসাইট]| সংরক্ষণের পরে দেখাবে "[বাংলাদেশ সরকারের ওয়েবসাইট](http://www.bangladesh.gov.bd)" ।


#### তথ্যসূত্র সংযোজন 

উইকিপিডিয়ার প্রতিটি তথ্যের সূত্র উল্লেখ করতে হয়। সূত্র উল্লেখ ছাড়া কোন তথ্য সংযোজন করা হলে সেটির বিশ্বাসযোগ্যতা এবং গ্রহণযোগ্যতা কম থাকে এবং অনেক ক্ষেত্রে সেটি মুছে ফেলা হতে পারে। আরও একটি গুরুত্বপূর্ণ অংশ হল এর ফলে তথ্য যাচাই করা যায়। যেমন নিবন্ধে সুন্দরবন সম্পর্কে তথ্য যুক্ত করার সময় বলা হল যে এটি ইউনেস্কো ঘোষিত বিশ্ব ঐতিহ্যবাহী স্থান। এর সাথে সাথে অবশ্যই তথ্যসূত্র উল্লেখ করতে হবে। সূত্র হিসাবে ইউনেস্কো ওয়েবসাইটের ঠিকানা যুক্ত করা যেতে পারে। সুন্দরবন নিবন্ধে এই তথ্য যেভাবে লিখতে হবে:-

"সুন্দরবন ইউনেস্কো ঘোষিত বিশ্ব ঐতিহ্যবাহী স্থান `<ref>http://whc.unesco.org/en/list/798</ref>`।"

একই সাথে নিবন্ধের নিচের অংশে তথ্যসূত্র নামে একটি অনুচ্ছেদ তৈরী করতে হবে। এবং এই অনুচ্ছেদে কেবলমাত্র `<references />` ট্যাগটি ব্যবহার করতে হবে। এর ফলে নিবন্ধের অন্যান্য সকল তথ্যসূত্র একসাথে তালিকাবদ্ধ ভাবে দেখাবে। 

সেই সাথে সঠিকভাবে তথ্যসূত্র সংযোজনের জন্য বিভিন্ন ধরনের তথ্যসূত্র টেমপ্লেট রয়েছে। 


#### ছবি সংযোজন

উইকিপিডিয়ার নিবন্ধের সাথে প্রসঙ্গিক ছবি যুক্ত করতে হয়। পাতার যে অংশে ছবি সংযোজন করা হবে, সেখানে কার্সর রেখে ছবি সংযোজনের কোড লিখতে হয়। সাধারণত `[[Image:Image-File-Name.png]]` লিখলে পাতার ডানপাশে `Image-File-Name.png` নামের ছবিটি যুক্ত হয়ে যাবে। তবে নির্দিষ্ট আকারের ছবি প্রদর্শন, ক্যাপশন লেখাসহ আরও বিভিন্ন ধরনের ফরম্যাট করা যায় ছবিটি। নিচে কিছু উদাহারণ দেখানো হল, 

* `[[Image:Image-File-Name.png]]` > ক্যাপশন ছাড়া পাতার ডানে একটি ছবি যুক্ত হবে
* `[[Image:Image-File-Name.png|Caption]]` > পাতার ডানে একটি ছবি যুক্ত হবে এবং ছবির নিচে 'Caption' লেখা থাকবে।
* `[[Image:Image-File-Name.png|left|Caption]]` > পাতার বামে একটি ছবি যুক্ত হবে এবং ছবির নিচে 'Caption' লেখা থাকবে।
* `[[Image:Image-File-Name.png|left|300px|Caption]]` > পাতার বামে 300px আকারের একটি ছবি যুক্ত হবে এবং ছবির নিচে 'Caption' লেখা থাকবে।

উইকিপিডিয়ার নিবন্ধ সমূহে ছবি যোগ করার বিভিন্ন পদ্ধতি আরও বিস্তারিতভাবে আলোচনা করা হয়েছে “ছবি ব্যবহারের নীতি” ([http://bn.wikipedia.org/wiki/WP:IUP](http://bn.wikipedia.org/wiki/WP:IUP) ) পাতায়।

#### ছক/টেবিল যোগ 

উইকিপিডিয়ার নিবন্ধে ছবি বা টেবিল যুক্ত করার জন্য একটি পদ্ধতি রয়েছে, সাধারণ পরবর্তীতে সম্পাদনার সুবিধার জন্য প্রতি সারির তথ্য আলাদা আলাদা লাইনে লেখা হয়। তবে এক একটি সেলে তথ্যের পরিমান বেশি হলে একাধিক লাইনেও লেখা যেতে পারে। নিচে একটি উদাহারণের মাধ্যমে টেবিলের কোড দেখানো হলো।

** যা লিখতে হবে: **

```
{| class="wikitable"
|-
! header 1
! header 2
! header 3
|-
| row 1, cell 1
| row 1, cell 2
| row 1, cell 3
|-
| row 2, cell 1
| row 2, cell 2
| row 2, cell 3
|}
```

**যেমন দেখা যাবে:**

| Title 1       | Title 2       | Title 3       |
| ------------- |:-------------:| -------------:|
| row 1, cell 1 | row 1, cell 2 | row 1, cell 3 |
| row 2, cell 1 | row 2, cell 2 | row 2, cell 3 |
| row 3, cell 1 | row 3, cell 2 | row 3, cell 3 |













